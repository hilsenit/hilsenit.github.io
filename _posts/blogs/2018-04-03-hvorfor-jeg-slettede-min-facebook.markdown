---
layout: blog
title: "Dråben, der fik bægeret til at flyde over - #deletefacebook"
desc: "Min rejse fra naiv Facebookbruger til en sur, gammel og skræmt data-gnavpotte"
category: blogs
seocontent: ""
seoimage: "Lav et nyt billede"
---

> Facebook er gigantisk. Med i nærheden af 2 milliarder brugere er det uden sammenligning den største brugerplatform, der eksisterer. Og med god grund... Vi får "gratis" adgang til potientielt millioner af menneskers liv, begivenheder inden for en hver genre, tusindvis af billeder, holdninger og nyheder. Dette indlæg er et forsøg på at forklare, hvorfor gratis står i gåseøjne. For hvad er det egentlig vi betaler - og hvilke konsekvenser har det?

## Hvad er dråben?

Mange har hørt om Facebook Cambridge Analytica skandalen og set overskrifer som "40 millioners personlige data... ". Men færre ved, at historien går helt tilbage til 2014. For at forstå grundlaget for den større skandale, kommer her en indsigt i, hvordan det hele startede:

{: .blue-border }
* **2014**

* Aleksandr Kogan stifter Global Science Research (GSR) - det der senere arbejder sammen med Cambridge Analytice. Han udvikler derefter en Facebook-app, som stiller folk personlige spørgsmål. Udover at indsamle svarene indsamler appen også den deltagenes personlige Facebook-data og Facebook-vennernes.

* Efter der er gået et par måneder, har han indsamlet data på 40 millioner mennesker. 

* Han begynder at samarbejde med Strategic Communications Laboratories (SCL) for at analysere Facebook-dataen. Uden tilladelse deler han den indsamlede data med førnævnte selskab og datterselskabet Cambridge Analytica.

* Cambridge Analytica bliver hyret til at hjælpe præsidentkandidaterne Ted Cruz og Ben Carson. 



**Men hvorfor er dette et problem?**

Det overraskende er, at der allerede tilbage i 2013 var 3 kollegaer til Kogan, der viste, at man **alene via Facebook-data** kan forudsige en persons race med 95% nøjagtighed og en persons støtte til et politisk parti med 85%.

