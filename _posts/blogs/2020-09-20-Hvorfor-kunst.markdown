---
layout: blog
title: "Hvorfor bruge sit liv på at lave kunst?"
desc: ""
category: blogs
seocontent: ""
---

> For snart et år siden droppede jeg ud af DTU Matematik og Teknologi efter 5 uger studietid. Dette er fortællingen om at starte på en frisk og opleve en verden på ny.

<small>Hvis du elsker klicheer, så er du kommet til det rette sted.</small>
{: .small }
Et billede af smukke Klinteborg (der hvor vi var) taget fra oven. Billedet er
fra [FDF's egen hjemmeside](http://www.fdfklinteborg.dk/om-lejren/){: target="blank"}.


> Hvorfor bunde 1 Pepsi Max, 1 Faxe Kondi, 1 Fanta og en halv liter Cocio på under 25 sekunder? Jeg ved det måske godt. Svaret kommer senere, men lad os starte med at understrege imponerende og fortsætte:

Dag 1

Der hænger de på den gamle lejrskoles vægge: Nyopklistret billeder af vektorernes (DTU’s tutorers) kroppe. En krop på et klistret gulv med armene akavet ud til siderne og et halvsmilene forvredet ansigt. En anden i enden af en gennemsigtig affaldssæk i færd med at få det tidligere indtaget ud! Humoren er sort og temaet… Ja, druk.

Første fællesbesked i grove træk: Hvis du overtræder de her 6 regler, så skal du bunde! 
