---
layout: blog
title: "Tag noter og nyd det! - (Til dem der elsker terminalen <3)"
desc: "Jeg har sat min computer op til at starte på et studie. Det har krævet lidt af hvert, som jeg gerne vil gennemgå her."
category: blogs
enableMenu: true
jsfile: ""
seocontent: ""
seoimage: ""
---

<div class="js-hilsen-list facebook-blog">
	<!-- bliver udfyldt med en indholdsbetegnelse af js -->
</div>


## Hvordan vil jeg gerne skrive noter? 

Her er den oversigt, som jeg lavede for at komme nærmere, hvad det var for et system, som jeg gerne vil have: 

**Hvad jeg ønsker: 

  1. At gøre brug af VIM ([læs mere, hvis du ikke kender den](https://hilsen.it/blogs/2018/01/27/techlove.html#vim---en-gammel-teksteditor-med-superkr%C3%A6fter-den-sv%C3%A6re)), som jeg elsker at arbejde i!
  2. At kunne skrive matematik, diagrammer og andre illustrationer med bogstaver(forkortelser). Altså forstået på den måde, at jeg gerne vil have det hele i tastaturet, så jeg ALDRIG skal besøge musen, for at finde formler, tegn eller andet frem. ([Don't touch the mouse - læs mere](https://hilsen.it/blogs/2018/01/27/techlove.html#dttm---dont-touch-the-mouse))
  3. At have automatiseret min visning. Når jeg gerne vil skrive matematik i koder, så skal resultatet vises i pdf eller HTML. Dette må gerne gøres automatisk hver gang jeg gemmer, så det bliver en flydende overgang mellem skrivning og visning.
  4. At have en form for hierarki i mine noter. Jeg drømmer om noget, der minder om [VimWiki](https://github.com/vimwiki/vimwiki), der er et program til VIM, hvor man har en index fil, der indeholder en oversigt over ens noter. Derfra kan man besøge hver note og også hoppe tilbage til oversigten via genveje. Dette beholder en struktur over emner, som jeg ønsker. [Se den her video, hvis du vil vide mere](https://www.youtube.com/watch?v=ONh95PNBW-Q&t=396s)
  5. At kunne bruge Version Control (Github) til at gemme og arbejde sammen med andre. Dette betyder, at dokumentet skal være ren tekst uden formatting kode - som i f.eks. Microsoft Word.




